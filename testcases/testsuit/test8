लोकसत्ताच्या पुरवण्या म्हटलं की मला अरुण टिकेकरांच्या लोकमुद्राची 
हटकून आठवण येते. खूप सुरेख निघायची.

बाकी पेड न्यूज प्रकारामुळे छापील शब्दांमधे जी विश्वासार्हता वाटायची ती 
अल्मोस्ट संपून गेली. वर्तमानपत्रे आजकाल फक्त पुरवण्यांसाठीच वाचली जातात 
अशी परिस्थिती झाली आहे.मराठी वर्तमानपत्रांमधल्या मुख्य पुरवण्या अजूनही, 
काही चांगले अपवाद वगळता स्त्रियांनी दुपारचं जेवण आटोपून वामकुक्षी घेताना 
वाचाव्यात किंवा ऑफिसला जाताना चौथ्या सीटवर बसून काही हलकफुलकं वाचायला 
बरं अशा टाईपच्याच निघतात. तेच तेच विषय.आपलं महानगरची रविवारची पुरवणी बरी 
असते. मटाच्या संवाद आणि मैफिलची रया गेलीय. मॉस तर हातात धरवत नाही. लोकसत्ताच्या 
लोकरंगलाही अगदीच सामान्य करुन टाकलय. व्हिवा आणि चतुरंगचा वाचकवर्ग वेगळा तरी 
विषयांमधे काहीच वेगळेपणा किंवा नाविन्य नाही. त्यामानाने प्रहार या नव्या दैनिकाच्या शनिवार 
रविवारच्या पुरवण्या खरंच दर्जेदार असतात. विशेषत: अभिजित देसाई लिहित असलेला 
सिनेमाचा विभाग. हिंदुस्तान टाईम्सच्या (शनिवार्-रविवार) पुरवण्या चांगल्या असतात. 
विशेषतः लिटरेचर-बुक्स हा इतर सर्वांनी आजकाल वाळीतच टाकलेला सेक्शन इथे छान 
असतो. द एशियन एज बाकी पेपर भिकार आहे. पण त्यांच्याही वीकेन्ड स्पेशल पुरवण्या 
चांगल्या असतात.

